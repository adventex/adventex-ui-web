กำหนดการเดินทาง 3-9 มกราคม 68
วันแรก ท่าอากาศยานสุวรรณภูมิ - ฮาร์บิน ประเทศจีน
03:00 น. คณะพร้อมกันที่ ท่าอากาศยานสุวรรณภูมิ อาคารผู้โดยสารขาออกรระหว่างประเทศชั้น 4 สายการบิน ไชน่าอีสเทิร์นแอร์ไลน์ แถว N ประตู 7 โดยมีเจ้าหน้าที่จากทางบริษัทฯ คอยให้การต้อนรับและอำนวยความสะดวกด้านสัมภาระและเอกสารให้กับท่าน
05:05 น. เหินฟ้าสู่ เซี่ยงไฮ้ โดยสายการบิน ไชน่าอีสเทิร์นแอร์ไลน์ เที่ยวบินที่ MU8654 (ใช้เวลาเดินทางประมาณ 4:30 ชั่วโมง)
10:35 น. เดินทางถึง เซี่ยงไฮ้ ประเทศจีน จากนั้นผ่านพิธีการตรวจคนเข้าเมืองและศุลกากร (กรุณาปรับนาฬิกาของท่านให้เป็นเวลาท้องถิ่น เพื่อสะดวกในการนัดหมายเวลา (ประเทศจีนจะเร็วกว่าประเทศไทย 1 ชั่วโมง))
12:00 น. รับประทานอาหารกลางวัน (ท่านสามารถบริการอาหารที่สนามบินเซี่ยงไฮ้ตามอิสระ)
12:45 น. คณะฯ พร้อมกันที่ประตูทางออก เตรียมตัวเดินทางไปยัง ท่าอากาศยานไท่ผิง ฮาร์บิน เดินทางโดยสายการบิน ไชน่าอีสเทิร์นแอร์ไลน์ เที่ยวบินที่ MU8301 (ใช้เวลาเดินทางประมาณ 3 ชั่วโมง)
13:55 น. เหินฟ้าสู่ ท่าอากาศยานไท่ผิง เมืองฮาร์บิน ประเทศจีน (ใช้เวลาเดินทางประมาณ 3 ชั่วโมง)
16:55 น. เดินทางถึง ท่าอากาศยานไท่ผิง เมืองฮาร์บิน ประเทศจีน
จากนั้นนำคณะฯ เดินทางไปรับประทานอาหารตงเป่ย ณ ภัตตาคาร
อาหารพื้นเมืองตงเป่ย (Dongbei Cuisine) หรือที่รู้จักกันในชื่อ อาหารภาคตะวันออกเฉียงเหนือของจีน มีเอกลักษณ์เฉพาะตัว เนื่องจากอิทธิพลของภูมิประเทศที่มีอากาศหนาวเย็น ทำให้อาหารเน้นวัตถุดิบที่ให้พลังงานสูง รสชาติหนักแน่น อุดมด้วยรสเค็ม เปรี้ยว และเผ็ดเล็กน้อย รวมถึงการใช้วิธีการถนอมอาหาร เช่น ดองและรมควัน เพื่อเก็บรักษาในฤดูหนาว
18:00 น. นำคณะฯ เข้าเช็คอินโรงแรมระดับ 4 ดาว โดยมีเจ้าหน้าที่คอยบริการและอำนวยความสะดวกแก่ท่าน พักผ่อนตามอัธยาศัย คณะฯ รับอุปกรณ์กันหนาว ประกอบด้วย ผ้าพันคอ ถุงมือ แผ่นแปะร้อนกันหนาว

วันที่สอง ฮาร์บิน – ย่าปู่ลี่ - แม่น้ำหมู่ตัน
08:00 น. อรุณสวัสดิ์ คณะฯ รับประทานอาหารเช้า ณ ห้องอาหารของโรงแรม โดยมีเจ้าหน้าที่อำนวยความสะดวกและคอยบริการให้บริการแก่ท่าน คณะฯ มุ่งหน้าไปยัง ย่าปู่ลี่ สกีรีสอร์ทขนาดใหญ่ที่สุดในเอเชีย ตั้งอยู่ในมณฑลเฮยหลงเจียง ห่างจากเมืองฮาร์บินประมาณ 200 กิโลเมตร ที่นี่มีชื่อเสียงในฐานะสถานที่จัดการแข่งขันกีฬาโอลิมปิกฤดูหนาวของจีน และเป็นจุดหมายปลายทางยอดนิยมสำหรับผู้ที่หลงใหลในกีฬาฤดูหนาวและธรรมชาติ ลานสกีที่ทันสมัยรองรับนักท่องเที่ยวจำนวนมาก
ย่าปู่ลี่มีลานสกีที่ทันสมัยและได้รับการออกแบบมาเพื่อรองรับนักเล่นสกีทุกระดับ ตั้งแต่มือใหม่จนถึงมืออาชีพ เป็นสถานที่จัดการแข่งขันกีฬาโอลิมปิกฤดูหนาวของจีน และเคยเป็นเจ้าภาพจัดการแข่งขันกีฬาฤดูหนาวระดับนานาชาติ
คณะฯ เดินทางถึงย่าปู่ลี่ (สัมผัสประสบการณ์การเล่นสกีระดับเริ่มต้น 3 ชั่วโมง)
นำคณะฯ นั่งรถม้าเลื่อน เป็นวิธีการเดินทางแบบดั้งเดิมในท้องถิ่น เพลิดเพลินไปกับวิวทิวทัศน์และความสวยงามของเมืองน้ำแข็ง
นำคณะฯ เพลิดเพลินกับกิจกรรมการขุดโสมในหิมะ เป็นกิจกรรมที่พบในบางพื้นที่ที่มีการเพาะปลูกหรือเก็บเกี่ยวโสมในฤดูหนาว โดยเฉพาะในประเทศที่มีหิมะปกคลุม เช่น เกาหลีและจีน ซึ่งโสมเป็นพืชสมุนไพรที่ได้รับความนิยมอย่างมากในด้านสรรพคุณทางยา
คณะฯ เพลิดเพลินกับกิจกรรม ตกปลาในธารน้ำแข็ง (Ice Fishing) เป็นกิจกรรมกลางแจ้งยอดนิยมในประเทศที่มีภูมิอากาศหนาวเย็น เป็นกิจกรรมที่ผู้คนเจาะน้ำแข็งในทะเลสาบที่แข็งตัวเพื่อจับปลา ถือเป็นประสบการณ์ที่ท้าทายและผ่อนคลายในเวลาเดียวกัน
เที่ยง นำคณะฯ พักรับประทานอาหารเที่ยง ณ ภัตตาคาร
จากนั้นนั่งรถไปที่ หมู่ตันเจียง เป็นเมืองในมณฑลเฮยหลงเจียงทางตะวันออกเฉียงเหนือของประเทศจีน อยู่ใกล้ชายแดนกับรัสเซียและเป็นเมืองสำคัญในภูมิภาคแมนจูเรียที่มีความหลากหลายทั้งด้านประวัติศาสตร์และธรรมชาติ หมู่ตันเจียงตั้งอยู่ในพื้นที่ที่มีแม่น้ำหมู่ตัน ไหลผ่าน และล้อมรอบด้วยป่าเขียวชอุ่ม เป็นพื้นที่ที่มีอากาศหนาวเย็นในฤดูหนาว และเป็นจุดหมายปลายทางสำหรับกิจกรรมกลางแจ้ง เช่น เล่นสกีและชมธรรมชาติ
เย็น รับประทานอาหารเย็น ณ ภัตตาคาร
นำคณะฯ เข้าสู่ที่พัก โรงแรมระดับ 4 ดาว พักผ่อนตามอัธยาศัย

วันที่สาม แม่น้ำหมู่ตัน – เหิงเต๋าเหอจื่อ - หมู่บ้านหิมะ
เช้า อรุณสวัสดิ์ คณะฯ รับประทานอาหารเช้า ณ ภัตตาคาร โดยมีเจ้าหน้าที่อำนวยความสะดวกและคอยให้บริการแก่ท่าน
นำคณะฯ เดินทางไปยังเมือง เหิงเต๋าเหอจื่อ เป็นเมืองเล็ก ๆ ในเขตหมู่ตันเจียง ของมณฑลเฮยหลงเจียง ทางตะวันออกเฉียงเหนือของประเทศจีน มีชื่อเสียงในฐานะเมืองที่มีประวัติศาสตร์เกี่ยวข้องกับทางรถไฟทรานส์-ไซบีเรีย และอิทธิพลของรัสเซียในอดีต เมืองนี้เป็นส่วนหนึ่งของเส้นทางรถไฟที่สร้างขึ้นในช่วงปลายศตวรรษที่ 19 ภายใต้การมีส่วนร่วมของจักรวรรดิรัสเซีย
คณะฯ ชมบรรยากาศ ทางรถไฟทะเลเหนือ สัมผัสวิถีชีวิตของคนท้องถิ่น โดยเอกลักษณ์ของที่นี่คือเป็นเมืองแห่งรถไฟของฮาร์บินและทางรถไฟเก่าแก่ของที่นี่
คณะฯ เยี่ยมชมหมู่บ้านภาพวาดสีน้ำมันเหิงเต๋าเหอจื่อ ตั้งอยู่ในเมืองเหิงเต๋าเหอจื่อ ในเขตหมู่ตันเจียง (Mudanjiang) มณฑลเฮยหลงเจียง ประเทศจีน หมู่บ้านแห่งนี้เป็นแหล่งที่มีชื่อเสียงในด้านศิลปะ โดยเฉพาะภาพวาดสีน้ำมันที่สะท้อนธรรมชาติ วัฒนธรรม และภูมิทัศน์ของภูมิภาคหนาวเย็นที่งดงาม
คณะฯ มุ่งหน้าไปยัง คลังเก็บหัวรถจักรรถไฟตะวันออกกลาง โรงรถจักรรถไฟสายตะวันออกของจีนตั้งอยู่ในตำบลเหิงเต๋าเหอจื่อ เมืองไหหลิน หมู่ตันเจียง มณฑลเฮยหลงเจียง สร้างขึ้นในปี 1903 โรงจอดรถจักรมีผังอาคารเป็นรูปพัดและมีประตูโรงรถทั้งหมด 15 ประตู มีรูปทรงสวยงามและมีสไตล์สถาปัตยกรรมรัสเซียที่แข็งแกร่ง มีความสำคัญทางประวัติศาสตร์และตื่นตาตื่นใจและคุ้มค่าที่จะเช็คอิน
จากนั้นนำคณะเดินทางไปยัง สวนเสือโคร่งไซบีเรีย สวนเสือโคร่งไซบีเรียเหิงเต๋าเหอจื่อ นับเป็นหนึ่งในศูนย์เพาะเลี้ยงเสือโคร่งไซบีเรียนที่ใหญ่ที่สุดในโลก ที่นี่เริ่มเลี้ยงเสือฝูงแรก (จำนวน 8 ตัว) มาตั้งแต่ปี ค.ศ. 1986 และได้ขยายใหญ่ขึ้นมาเรื่อยๆ จนมีเสือโคร่งไซบีเรียถึง 400 ตัวในปัจจุบัน โดยในแต่ละปี จะมีลูกเสือตัวน้อยลืมตาดูโลกที่นี่ราว 50 ตัว
เที่ยง นำคณะฯ พักรับประทานอาหารเที่ยง ณ ภัตตาคาร
จากนั้นนำคณะไปที่ หมู่บ้านหิมะ ตั้งอยู่บริเวณตะวันตกเฉียงใต้ของแม่น้ำหมู่ตัน เป็นหมู่บ้านที่มีหิมะหนากว่า 1 เมตร วิวหมู่บ้านสวยมาก การก่อสร้างแต่ละบ้านเหมือนกันหมด เข้าไปหมู่บ้านนี้เหมือนเข้าไปโลกของเทพนิยาย หมู่บ้านนี้ หิมะตกถึง 7 เดือน ใน 1 ปี มีสองฤดู ฤดูร้อน และฤดูหนาว หน้าร้อนจะมีฝนเยอะ หน้าหนาวหิมะเริ่มตกจากตุลาคมถึงพฤษภาคมปีหน้า ความหนาของหิมะเฉลี่ยต่อปีที่ 2 เมตร เป็นปริมาณหิมะที่หนาที่สุดของประเทศจีนและคุณภาพหิมะดีและสะอาด จนได้ชื่อว่า "เมืองหิมะของจีน"
ท่านสามารถเพลิดเพลินไปกับ ทางเดินไม้ชมวิว ท่านสามารถชมวิวหิมะและแสงไฟของหมู่บ้านหิมะได้ และเพลิดเพลินไปกับการถ่ายรูป
เย็น รับประทานอาหารเย็น ณ ภัตตาคาร
นำคณะฯ เดินทางไปยัง การแสดงปาร์ตี้รอบกองไฟ เมื่อตกกลางคืนโคมไฟสีแดงขนาดใหญ่จะสว่างขึ้นเพื่อจะนำท่านเข้าสู่โลกแห่งเทพนิยายและมีการแสดงพื้นเมืองซึ่งเป็นการเต้นรำประจำท้องถิ่น
(หมายเหตุ: กิจกรรมเต้นรำจะเริ่มเวลา 19.00 น. ซึ่งการแสดงจะขึ้นอยู่กับสภาพอากาศจึงไม่สามารถรับประกันได้ว่าจะได้ชมการแสดง)
ค่ำ คณะฯ เข้าสู่ที่พัก โรงแรมระดับ 4 ดาว พักผ่อนตามอัธยาศัย

วันที่สี่ หมู่บ้านหิมะ - อาเฉิง
เช้า อรุณสวัสดิ์ คณะฯ รับประทานอาหารเช้า ณ ภัตตาคาร โดยมีเจ้าหน้าที่อำนวยความสะดวกและคอยให้บริการแก่ท่าน จากนั้นนำท่านไปยัง สโนว์โมบิล เพื่อนั่งรถชมวิวในพื้นที่ด้านบนของภูเขา และนั่งสโนว์โมบิลไปยังยอดเขาที่สูงที่สุดของภูเขาหิมะ และสัมผัสประสบการณ์ความตื่นเต้น บรรยากาศเห็นกังหันลมทั่วทั้งภูเขาตลอดจนทิวทัศน์ทางธรรมชาติที่มหัศจรรย์ (+ค่าใช้จ่ายค่าเข้าชม 1400 บาท)
นำท่านเยี่ยมชม Ice and Snow Gallery วัฒนธรรมและภูมิทัศน์ทางธรรมชาติอันเป็นเอกลักษณ์และชมสัตว์ป่ามากมาย เช่น หมูป่า, กวางป่า, กระต่ายหิมะ, แพะภูเขา เป็นต้น (+ค่าใช้จ่ายค่าเข้าชม 1400 บาท)
เที่ยง นำคณะฯ พักรับประทานอาหารเที่ยง ณ ภัตตาคาร
จากนั้นนำคณะเดินทางไปยัง เมืองอาเฉิง เป็นเขตหนึ่งในเมืองฮาร์บิน ซึ่งตั้งอยู่ในมณฑลเฮยหลงเจียง ประเทศจีน เมืองนี้มีความสำคัญทางประวัติศาสตร์และวัฒนธรรม รวมถึงเป็นแหล่งท่องเที่ยวที่น่าสนใจ
บ่าย นำคณะฯ เดินทางไปยังพิพิธภัณฑ์ Acheng Jin Shangjing พิพิธภัณฑ์นี้ตั้งอยู่ในเมืองอาเฉิง ซึ่งอยู่ในเขตเมืองฮาร์บิน มณฑลเฮยหลงเจียง ประเทศจีน โดยเป็นพิพิธภัณฑ์ที่เน้นการจัดแสดงเกี่ยวกับประวัติศาสตร์และวัฒนธรรมของ ราชวงศ์จิน ซึ่งเคยมีเมืองหลวงตั้งอยู่ในพื้นที่นี้เมื่อประมาณ 900 ปีก่อน
นำคณะฯ เข้าที่พัก โรงแรมระดับ 4 ดาว พักผ่อนตามอัธยาศัย ท่านสามารถสัมผัสประสบการณ์วัฒนธรรมการอาบน้ำของคนท้องถิ่นได้

วันที่ห้า อาเฉิง - ฮาร์บิน
เช้า อรุณสวัสดิ์ คณะฯ รับประทานอาหารเช้า ณ ภัตตาคาร โดยมีเจ้าหน้าที่อำนวยความสะดวกและคอยให้บริการแก่ท่าน นำคณะฯ เดินทางไปยังฮาร์บิน
นำคณะฯ เยี่ยมชมโบสถ์เกอซิน (Gexin Church) ในเมืองฮาร์บิน เป็นโบสถ์คริสต์ที่เก่าแก่และมีความสำคัญทางประวัติศาสตร์ในภูมิภาคตะวันออกเฉียงเหนือของจีน โบสถ์นี้สะท้อนถึงอิทธิพลทางวัฒนธรรมที่มาจากชาวตะวันตกในยุคที่ฮาร์บินเป็นศูนย์กลางการค้าระหว่างจีนและรัสเซีย ก่อตั้งขึ้นในช่วงต้นศตวรรษที่ 20 โดยชาวต่างชาติที่เข้ามาในฮาร์บิน
นำคณะฯ เดินทางสู่ โบสถ์เซนต์โซเฟีย (Saint Sophia Cathedral) เป็นหนึ่งในสถานที่ท่องเที่ยวที่โดดเด่นที่สุดในเมืองฮาร์บิน ประเทศจีน โบสถ์แห่งนี้ไม่เพียงแต่เป็นสัญลักษณ์ของวัฒนธรรมและประวัติศาสตร์ในยุคอาณานิคมรัสเซีย แต่ยังเป็นตัวแทนของการผสมผสานระหว่างวัฒนธรรมตะวันตกและตะวันออกอย่างลงตัว ภายใน จัดแสดงภาพถ่ายและข้อมูลเกี่ยวกับประวัติศาสตร์ของฮาร์บิน แสดงสถาปัตยกรรมสไตล์รัสเซียและการพัฒนาเมืองในยุคอาณานิคม รอบโบสถ์มีลานกว้างสำหรับเดินเล่นและถ่ายภาพ ท่านสามารถเพลิดเพลินไปกับกิจกรรมต่างๆ ของโบสถ์เซนต์โซเฟียได้
คณะฯ เดินทางสู่ ถนนจงหยาง (Zhongyang Street) หรือ Central Street เป็นถนนคนเดินที่มีชื่อเสียงและเป็นหนึ่งในสถานที่ท่องเที่ยวหลักของเมืองฮาร์บิน ประเทศจีน ถนนสายนี้สะท้อนถึงความหลากหลายทางวัฒนธรรมและเป็นสัญลักษณ์ของการผสมผสานระหว่างศิลปะสถาปัตยกรรมยุโรปและวัฒนธรรมท้องถิ่นของจีน อาคารสองฝั่งถนนได้รับอิทธิพลจากสถาปัตยกรรมยุโรป เช่น สไตล์บาร็อก นีโอคลาสสิก และรัสเซีย ปัจจุบันถนนจงหยางเป็นถนนคนเดินที่ห้ามรถยนต์วิ่ง ทำให้เหมาะสำหรับการเดินเล่นและชมบรรยากาศ ทั้งถนนเต็มไปด้วยร้านค้าแบรนด์ท้องถิ่น ร้านของที่ระลึก และร้านอาหาร
เที่ยง นำคณะฯ พักรับประทานอาหารเที่ยง ณ ภัตตาคาร
นำคณะฯ เยี่ยมชมสะพานข้ามทางรถไฟตะวันออกกลาง เป็นสถานที่สำคัญทางประวัติศาสตร์ในเมืองฮาร์บิน ซึ่งมีความเกี่ยวข้องกับการพัฒนาทางเศรษฐกิจและความสัมพันธ์ระหว่างจีนกับรัสเซียในช่วงต้นศตวรรษที่ 20
จากนั้นนำท่านเดินทางไปยัง ร้านของที่ระลึก เยี่ยมชมของที่ระลึกที่เป็นเอกลักษณ์ของท้องถิ่น เช่น ช็อกโกแลตรัสเซีย ตุ๊กตารัสเซีย ไส้กรอกรมควันและอื่นๆ อีกมากมายให้ท่านได้ ชิม ช็อป ใช้
คณะฯ เข้าเยี่ยมชม พิพิธภัณฑ์ลูฟวร์ฮาร์บิน เป็นแหล่งวัฒนธรรมและศิลปะที่น่าสนใจ ตั้งอยู่ในเมืองฮาร์บิน มณฑลเฮยหลงเจียง ประเทศจีน แม้ไม่ได้เป็นสาขาอย่างเป็นทางการของ พิพิธภัณฑ์ลูฟวร์ ในกรุงปารีส แต่พิพิธภัณฑ์แห่งนี้มีชื่อเสียงในด้านการจัดแสดงศิลปะและงานนิทรรศการระดับโลก
นำคณะฯ เดินทางไปยัง สวนสาธารณะดนตรี เป็นหนึ่งในสถานที่ท่องเที่ยวที่น่าสนใจในเมืองฮาร์บิน ซึ่งเน้นเรื่องศิลปะและดนตรี ตั้งอยู่ริมแม่น้ำ Songhua สวนแห่งนี้ออกแบบมาเพื่อให้ผู้มาเยือนได้เพลิดเพลินกับดนตรี ศิลปะ และธรรมชาติในบรรยากาศที่ผ่อนคลาย
จากนั้นเยี่ยมชม สวนสาธารณะจ้าวหลิน ชื่นชมศิลปะในฮาร์บิน ใช้น้ำแข็งในแม่น้ำซงหัวเพื่อสร้างประติมากรรมน้ำแข็งต่างๆ ให้เกิดงานศิลปะโคมไฟน้ำแข็งที่มีความแปลกใหม่และสวยงาม
นำคณะฯ ออกเดินทางมุ่งหน้าไปยัง เทศกาลน้ำแข็งและหิมะฮาร์บิน (Harbin Ice and Snow Festival) เป็นสถานที่ท่องเที่ยวที่มีชื่อเสียงระดับโลกในภาคตะวันออกเฉียงเหนือของจีนที่เหมาะสำหรับคนรักบรรยากาศฤดูหนาวและกิจกรรมที่น่าตื่นตาตื่นใจ อาทิ สวนสนุกขนาดใหญ่ที่สร้างจากน้ำแข็ง อาคารน้ำแข็งที่ส่องแสงไฟสีสันสดใสในยามค่ำคืน ผู้เข้าชมสามารถเพลิดเพลินกับกิจกรรม เช่น สไลเดอร์น้ำแข็ง และการแสดงต่างๆ
ค่ำ คณะฯ เข้าสู่ที่พัก โรงแรมระดับ 4 ดาว พักผ่อนตามอัธยาศัย

วันที่หก อาเฉิง - ฮาร์บิน
เช้า อรุณสวัสดิ์ คณะฯ รับประทานอาหารเช้า ณ ภัตตาคาร โดยมีเจ้าหน้าที่อำนวยความสะดวกและคอยให้บริการแก่ท่าน
09:30 น. คณะเดินทางจากโรงแรม ไปยัง ท่าอากาศยานไท่ผิง ฮาร์บิน อาคารผู้โดยสารขาออกรระหว่างประเทศ เคาน์เตอร์ สายการบิน ไชน่าอีสเทิร์นแอร์ไลน์ โดยมีเจ้าหน้าที่จากทางบริษัทฯ อำนวยความสะดวกด้านสัมภาระและเอกสารให้กับท่าน
11:15 น. เหินฟ้าสู่ ท่าอากาศยานนานาชาติผู่ตง เมืองเซี่ยงไฮ้ ประเทศจีน เที่ยวบินที่ MU8302 (โดยใช้ระยะเวลาการเดินทาง 2.20 ชั่วโมง)
15:20 น. เดินทางถึง ท่าอากาศยานนานาชาติผู่ตง เมืองเซี่ยงไฮ้ ทำการเปลี่ยนเครื่องที่เซี่ยงไฮ้
21:00 น. คณะฯ พร้อมกันประตูทางออกของ สายการบิน ไชน่าอีสเทิร์นแอร์ไลน์ เตรียมตัวเดินทางสู่ประเทศไทย
22:15 น. เหินฟ้าสู่ กรุงเทพมหานคร โดยสายการบิน ไชน่าอีสเทิร์นแอร์ไลน์ เที่ยวบินที่ MU8653

วันที่เจ็ด - กรุงเทพ
01:55 น. เดินทางถึง ท่าอากาศยานสุวรรณภูมิ จากนั้นผ่านพิธีการตรวจคนเข้าเมืองและศุลกากร
เดินทางถึง กรุงเทพมหานคร โดยสวัสดิภาพ
